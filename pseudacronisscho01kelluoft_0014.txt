X PRAEFATIO

‘conparauit’3 V utrum ‘conparauit’ an ‘comparauit’ uel,
ineptiorem aliquam lectionem exhibeat, non diximus.

Omnem textum, quoad fieri potuit, ad auctoritatem
libri A restituendum esse censebam. Huius solius omnes
attuli lectiones, ex ceteris quas ueras esse duxi in textum
admisi, quascumque praeter eas memoratu dignas duxi,
eas in apparatu critico enumeraui. Hoc autem iterum
monitum uelim, ne unam quidem litteram a me in scho-
liorum textum receptam esse, nisi ea in uno alteroue mi-
nimum eorum codicum tradita sit, quos in uniuscuiusque
scholii fine nominaui, ii uero, qui ante nos haec scholia
ediderunt, permultis locis sine ullo scrupulo aut adno-
tatione in textu aliquid reddere solebant, quod ne in uno
quidem libro manuscripto legitur.

Restat ut bibliothecarum Vaticanae, Bambergensis,
Halensis, Par-isinae, Leidensis, Monacensis, Dessauiensis,
VVolfenbuttelanae, Leeuwardensis, Pragensis praefectis hu-
manissimis ex animi sententia gratias agamus quam plu-
rimas, in opere ipso et difficili et diuturno cum alii
complures benignissime me adiuuerunt amici, tum longe
maxime omnium Alfredus Holder.

In secundo uolumine edentur scholia F' V ad sermo-
nes, epistulas artemque poeticam pertinentia, additis et
indicibus et appendice, qua glossae quae uocantur inter-
lineariae Γ aliquot continentur memorabiliores.

