PRAEFATIO

Quoniam ante hos quadraginta annos Horatiana
scholia edere nobis proposuimus, haud sane defuit tem·
poris spatium, quin satis amplum et accuratum congerere
possemus apparatum. Nec solus equidem negotium illud
susceperam, sed adiuuabar carissimi amici opera, Alfredi
Holderi, cuius collationes omnium diligentissimis adnume-
randas esse uix quisquam negauerit.

Itaque in Pseudacrone multo uberiore ac certiore
uti mihi licuit uariarum lectionum congerie, quam ista
fuerat, qua utraque proximi saeculi editio nitebatur, Pau-
lyanam dico (Scholia Horatiana quae feruntur Acronis
et Porphyrionis, editio quae dicebatur altera Prag. 1861)
et Hauthalianam (Acronis et Porphyrionis commentarii
in Q. Horatium Flaccum, ed. Berol. 1864). Paulyum
enim omnes nostri codices latuerunt praeter admodum
recentem et mediocrem librum c, Hauthalius ut bonos
quidem aliquot codices nouit Parisinos, ita et alios magni
momenti libros ut erb prorsus neglexit et eos, quos ad—
hibuit, propter incuriam suam cum innumerabilibus mendis
edidit, locosque corruptos paene omnes aut non intellexit
aut ineptius tractauit.

Nos pro optimo fundamento habuimus codicem A

= cod. Horat. Parisinum 7900 A saec. X, eumque ut
ita dicam totum prelo tradidimus excudendum, ita ut ne
falsissima quidem scriptura, nisi librarius ipse errorem

